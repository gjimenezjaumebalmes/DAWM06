Teoria:
.style
Es pot accedir i modificar els estils CSS d'un element de la següent manera. Per exemple si volem canviar el color de la lletra d'un element faríem:
element.style.color = "red";

https://www.w3schools.com/jsref/prop_style_color.asp
.children
Podem accedir als fills d'un element amb la propietat children.
https://www.w3schools.com/jsref/prop_element_children.asp
Es poden accedir a tots els fills de la mateixa manera que amb un array
Exercicis:
Exercici 1 - Colorets.

Creeu un HTML amb:
un div
un input
un botó
Feu que el botó canviï el color del div amb el color indicat a l’input.
Exemple: si vosaltres escriviu red a l'input i premeu el botó, el color de fons del div s'ha de canviar a vermell.
Exercici 2 - Escull l'element de la llista.
Donada la llista següent:
<div id="llista">
     <div>5</div>
     <div>1</div>
     <div>2</div>
     <div>9</div>
     <div>4</div>
</div>

Feu un HTML amb:
la llista
un input
un botó
Feu que el botó "seleccioni" l'element de la llista indicat per a l’input. Per seleccionar l'element canvieu el color de fons del div corresponent.
Exemple: Si l’input indica el número 3, el tercer div de la llista ha de canviar de color.
Pista: Recordeu la propietat children.
Exercici 3 - Esborra els elements.
Feu un altre botó que deseleccioni tots els elements. Continuant els exercicis anteriors, fes que quan seleccionem un nou element es deseleccionin els anteriors.
Exercici 4 - Mínim i màxim
Fes un botó que seleccioni el div que conté el valor numèric màxim. Fes un altre botó que seleccioni el div que conté el valor numèric mínim.
